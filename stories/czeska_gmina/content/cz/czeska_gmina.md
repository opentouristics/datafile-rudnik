Příhraniční obec Píšť se nachází v severovýchodní příhraniční části opavského
okresu, v mírně zvlněné krajině Hlučínské pahorkatiny. Obcí protéká Píšťský
potok. Obec Píšť patří k nejstarším na Opavsku a první písemná zmínka o ní je z
roku 1228, kdy ji Přemysl Otakar I. daroval velehradskému klášteru.

Památky a zajímavosti v obci:

- Kostel sv. Vavřince - postaven v roce 1743 a od roku 2002 ustanoven jako
  Mariánské poutní místo, jehož součástí je venkovní křížová cesta z keramických
  reliéfů s oddechovou parkovou částí a lurdská jeskyně.

- Kaple sv. Jana Nepomuckého - Národní kulturní památka. Osmihranná kaple má
  uvnitř pískovcovou sochu světce z roku 1732.

- Kulturní centrum - novostavba z roku 2018 oceněna hlavní cenou Stavba
  Moravskoslezského kraje a cenou J. M. Olbricha za architekturu.

- Sluneční parkové hodiny - v době vzniku (2005) největší sluneční hodiny tohoto
  provedení v Evropě. Jejich dominantou je jeden z prvků symbolů Píště - lilie.
  Hodiny mají rozměr 16x47metrů.

- Sportovně rekreační areál - letní koupaliště a minigolf, multifunkční
  trojhřiště, stometrová střelnice, fotbalový areál TJ Slavia Píšť, pumptracková
  dráha.

- Přírodní památka Hranečník: Starý smíšený les s převahou borovice lesní byl v
  roce 1990 vyhlášen pro ochranu početné hnízdní kolonie volavky popelavé. Od
  roku 2010 tam vede z centra obce Naučná stezka Píšť.

![](czeska_gmina_1)
![](czeska_gmina_2)
![](czeska_gmina_3)
![](czeska_gmina_4)
