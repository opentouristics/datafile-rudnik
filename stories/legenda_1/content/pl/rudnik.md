Miejscowi stronili od spacerów wokół szlacheckiej rezydencji, bowiem panowało
wśród nich przekonanie, iż w niektórych z wytwornych pokoi mieszkały ludzkie
potwory o zdeformowanych kończynach i fizycznej ułomności, będącej skutkiem
ciężkich chorób. Mieszkańcy Sławikowa wierzyli, że owe maszkary przynoszą
nieszczęście. Dlatego za jakiekolwiek tragedie we wsi obwiniano „pałacowe”
potwory.

Inna legenda mówi, że dawno temu dziewczyna ze Sławikowa poślubiła chłopaka z
innej miejscowości. Do małżeństwa wniosła wiano w postaci pieniędzy. Kiedy kwota
była przygotowana, brat dziewczyny poprosił przyszłego szwagra o pożyczenie tych
pieniędzy, gdyż ma okazję kupić duże gospodarstwo. Mężczyzna zgodził się i
pożyczył ją bez wahania, tym bardziej, że szwagier obiecał do roku oddać. Jednak
nie oddał ani za rok, ani za dwa lata. Po trzech latach małżonkowie poszli do
niego upomnieć się o swoje pieniądze. Jakże wielkie było ich zdziwienie, gdy
powiedział im, że nie zamierza zwrócić długu. Dziewczyna popadła w złość i
oznajmiła, iż całą sprawę pozostawia pomście Bożej. Już wkrótce gospodarka brata
popadła w ruinę, a on sam zaniedbywał rodzinę i nie potrafił sobie z niczym
poradzić.

W 1241 roku ziemie te najechali Mongołowie. Mówi się, że kiedy w jasyr brali
kościelnego z tutejszego kościółka pod wezwaniem św. Jerzego dzwony zaczął bić
na trwogę i pomimo pożaru wieży bił jeszcze długo, a kiedy wieża zawalała się a
z nim upadł dzwon, pękł na dwoje. Bicie dzwonu usłyszeli mieszkańcy Raciborza i
zdążyli przygotować się do obrony miasta. Dzięki temu Racibórz obronił się przed
najazdem.
