Místní palác má svou vlastní legendu. Podle obyvatel měl údajně sto komnat,
ačkoliv oficiálně jich bylo devadesát devět, aby se majitelé vyhnuli vysokým
daním. Místní obyvatelé se při procházkách stranili šlechtickému sídlu, protože
byli přesvědčeni, že některé z elegantních pokojů obývají lidské zrůdy s
deformovanými končetinami a tělesným postižením způsobeným vážnými nemocemi.
Obyvatelé Sławikowa věřili, že přinášejí neštěstí, proto byly „palácové příšery“
obviňovány ze všech tragédií ve vesnici.

Jiná pověst vypráví, že kdysi dávno se dívka ze Sławikowa provdala za chlapce z
jiné vesnice. Do manželství přinesla věno v podobě peněz. Když byla částka
připrave- na, požádal dívčin bratr svého budoucího švagra, aby mu peníze půjčil,
protože měl možnost koupit velké hospodářství. Chlapec souhlasil a bez váhání
půjčil, dívčin bratr totiž slíbil, že do roka peníze vrátí. Nesplatil však ani
za jeden, ani za dva roky. Po třech letech za ním manželé přišli a požádali ho o
peníze. Jak byli překvapeni, když jim řekl, že dluh nevrátí. Dívka se rozzlobila
a prohlásila, že celou záležitost ponechá boží po- mstě. Brzy se bratrovo
podnikání ocitlo v troskách, zanedbával rodinu a nic nezvládal.

V roce 1241 tyto země napadli Mongolové. Říká se, že když Mongolové za- jali
duchovního z místního kostela svatého Jiřího, začaly zvony zvonit na poplach a
navzdory požáru ve věži zvonily ještě dlouho. A když se věž zřítilaa zvon spadl
s ní, roztrhl se na dvě části. Obyvatelé Ratiboře uslyšeli zvonění a připravili
se na obranu města. Díky tomu se Ratiboř ubránila invazi.
