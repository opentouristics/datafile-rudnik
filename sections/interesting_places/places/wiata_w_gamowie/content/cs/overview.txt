První historická zmínka pochází z roku 1338. Z dálky je viditelný kostel svaté
Anny. Byl postaven v roce 1728 a v roce 1848 rozšířen na východní stranu, má
skromné barokní prvky. Je zařízen v pozdně barokním stylu (hlavní oltář pochází
z druhé poloviny 18. století) a v klasicistním stylu; v posledních letech byl
kostel renovován. Kapličky z 19. století, mlýn z roku 1916. V Gamowě jsou
pozoruhodné usedlosti franckého typu z poloviny 19. století, které spolu s
hospodářskými budovami tvoří uzavřený čtyřúhelník, oddělený od ulice zdí s
ozdobnou branou. V usedlosti se kromě hlavního domu, stodoly a chléva nacházel
ještě samostatný menší obytný dům (přesná kopie selského stavení) pro staré
rodiče –tzv. „vejminek” Z Gamowa je daleký výhled, který za dobré viditelnosti
dosahuje až na Praděd (1 355 m) v České republice.
