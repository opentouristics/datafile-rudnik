Pierwsza wzmianka historyczna pochodzi z 1338 r. Z daleka widoczny jest kościół
p.w. św. Anny. Zbudowany w 1728r., w 1848 r. przedłużony ku wschodowi, posiada
skromne cechy barokowe. Wyposażenie późnobarokowe (ołtarz główny z II poł. XVIII
wieku) i klasycystyczne; w ostatnich latach odnowiony. Kapliczki z XIX wieku;
Młyn z 1916 r. W Gamowie na uwagę zasługują zagrody z poł. XIX wieku w typie
frankońskim, tworzące wraz z budynkami gospodarskimi zamknięty czworobok,
odgrodzony od ulicy murem z ozdobną bramą. W zagrodzie poza głównym budynkiem
mieszkalnym, stodołą i oborą znajdował się oddzielny, mniejszy dom mieszkalny
(dokładna kopia domu gospodarza) dla starych rodziców – zwany „wyłomem”. Spod
Gamowa rozciąga się daleki widok, sięgający przy dobrej widoczności nawet
Pradziada (Praded – 1355 m n.p.m.) w Czechach.
