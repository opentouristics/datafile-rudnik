Zbudowany przez rodzinę von Selchow w 1870 roku. Budynek murowany z cegły,
potynkowany, wzniesiony na planie prostokąta zbliżonego do kwadratu,
podpiwniczony, dwukondygnacyjny, nakryty dachem czterospadowym wykonanym z papy.
Fasada pięcioosiowa, z centralnym ryzalitem, mieszczącym główne wejście,
poprzedzone niewielkim tarasem ze schodami. W jednej z elewacji bocznych
parterowy sześciokątny ryzalit, zwieńczony balkonem. Elewacje pierwotnie
ozdabiało boniowanie pasowe i gzymsy nadokienne, zniszczone w trakcie remontów w
drugiej połowie XX wieku. 
