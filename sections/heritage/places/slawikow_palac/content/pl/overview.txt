Nie jest znana dokładna data powstania pałacu. Początkowo szacowano budowę rezydencji na drugą połowę XIX wieku. Teraz jednak wiadomo, że w latach 80. XVIII wieku wybudowano najstarszą część pałacu – czyli środkową część budynku. Rezydencja początkowo należała do rodziny von Lautensac, którzy odkupili dobra w Sławikowie od spadkobierców barona von Trach. Następnie w latach 1795-1831 należała do rodziny Eichendorffów z Łubowic. Rodzina Eichendorffów miała poważne problemy finansowe, dlatego ostatecznie pałac w Sławikowie został sprzedany. Od 1831 roku rezydencja była w posiadaniu rodziny Eikstedtów – wykupił ją baron Ernest. W latach 1856-1865 pałac przebudował Ernest von Eikstedt.  W 1865 rok baron Ernest zmarł, a pałac w Sławikowie dokończa budować jego brat – zlecił on także wybudowanie neogotyckiego mauzoleum rodzinnego w parku przypałacowym. Cały pałac został wybudowany w stylu eklektycznym z akcentami neoklasycystycznymi. Do 1945 roku pałac należał do rodziny Eikstedt. Pod koniec II wojny światowej na terenie pałacu stacjonowali żołnierze Wehrmachtu, którzy bronili się przed rosyjskimi atakami. Co może być zaskakujące, pałac został mniej uszkodzony w czasie II wojny światowej niż później, w czasach PRL-u. Pałac w Sławikowie niszczeje od 1945 roku. Od 2019 roku Gmina Rudnik odbudowuje ruinę.
