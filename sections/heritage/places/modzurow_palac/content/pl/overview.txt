Pierwsza wzmianka o wsi pochodzi z 1274 r. Pałac zbudowany w 1864 r. w stylu neogotyckim przez rodzinę von König. W holu sklepienia bogato zdobione elementami roślinnymi. Częściowo zachowany wystrój dawnych wnętrz. Obiekt użytkowany obecnie przez Stację Hodowli Roślin, otoczony parkiem krajobrazowym z aleją grabową i egzotycznymi okazami drzew. W parku ruina późnoklasycystycznego mauzoleum z poł. XIX w. a także kapliczka neogotycka z 1890 r., w której okno wbudowano, datowany na 1300 r., kamienny maswerk pochodzący z okna starego kościoła. Ponadto płyta nagrobna Victora von König (1854-1909). 
