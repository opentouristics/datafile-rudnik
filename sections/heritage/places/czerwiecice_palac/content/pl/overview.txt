Pałac znajdujący się na wzgórzu w Czerwięcicach, w malowniczym otoczeniu, to
jeden z tych zabytków województwa śląskiego, które obecnie czekają na odzyskanie
swej dawnej świetności. Mocno zaniedbany dziś obiekt, o mimo wszystko ciągle
zwracającej uwagę, bardzo ładnej bryle, wzniesiony został w 1892 r. z inicjatywy
Wiktora von Wrochem. Rezydencja, o cechach neorenesansu, stanowi obecnie
własność prywatną. 
